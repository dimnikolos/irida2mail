# irida2mail

## Εισαγωγή και χρησιμότητα

Πρόκειται για μια επέκταση σε Chrome και Edge που εμφανίζει ένα κουμπί κάτω δεξιά όταν βλέπετε ένα έγγραφο στην ΙΡΙΔΑ (iridacloud.gov.gr) για να γίνει πιο εύκολη η αποστολή email.

Επειδή δεν υπάρχει κοινοποίηση μέσω email έτοιμη στην ΙΡΙΔΑ η διαδικασία ήταν η εξής:
1. Δημιουργία email στο Outlook
2. Συμπλήρωση παραλήπτη
3. Αντιγραφή επικόλληση του θέματος στο Outlook

4. Λήψη του συνημμένου εγγράφου
5. Επισύναψη του συνημμένου εγγράφου

Το κουμπί που εμφανίζεται κάτω δεξιά αυτοματοποιεί τα βήματα 1-3 (όχι την επισύναψη).

## Εγκατάσταση και ρύθμιση extension

Μπορείτε να κατεβάσετε την επέκταση [εδώ](https://github.com/dimnikolos/irida2mail/archive/refs/heads/main.zip)
Θα πρέπει να εξάγετε το περιεχόμενο του zip σε έναν φάκελο της επιλογής σας.
Στη συνέχεια θα εγκαταστήσετε την επέκταση χρησιμοποιώντας τη λειτουργία προγραμματιστή και φόρτωση αποσυμπιεσμένης επέκτασης από τον φάκελο που δημιουργήσατε:

edge://extensions

chrome://extensions

Για να ρυθμίσετε τον παραλήπτη και το σώμα του email θα πρέπει να ανοίξετε το content.js μέσα στον φάκελο και να κάνετε τις αντίστοιχες ρυθμίσεις με προσοχή.